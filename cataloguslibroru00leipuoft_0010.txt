VI

Ac primum quidem codices bibliothecae nostrae describendi negotium quomodo exsequendum esse puta-
verim, cum ex ipso catalogo patet, tum in prodromo, quem superiore anno emisi, cum litteratis hominibus
iamiam conuuuuicatum est. Attamen quae tum scripsi de via et ratione, qua eiusmodi liber componendus
videretur, repetenda hoc loco censui. Erant autem haec: „Codicum describendorum negotium ad tria potissimum
capita redire mibi visum est. Euarrandum enim est primum, quae sit externa, tum, quae interna cuiusque
codicis conditio et virtus3 denique quemnam adhuc Viri Docti eius fecerint usum et quae iudicia iidem cum
de externa tum de iuterna eius conditione tulerint. Ac primam quidem operis istius partem quod attinet,
indicavi uniuscuiusque codicis aetatem, materiam [chartam vel membranam], ligaturam, si qua esset memoratu
digna, foliorum {quae eam in rem in codicibus numerorum signis notanda curavi]‚ picturarum denique et
egregiarum litterarum initialium recensum. Nec omisi animadvertere, codex eadem manu an pluribus exaratus
videretur. ln miscellaneis codicibus recensendis folia indicavi, quibus singula scripta continentur, ut, qui in
posterum codicibus utentur, sacili negotio, quo quidque loco legatur, iuvenire possint. — Internae vero codicum
indolis descriptioni ita operam navavi, ut primum titulum, et vulgarem, et eum, qui in codice legitur, propo-
nere1u3 deiude initium et finem singulorum librorum accurate notarem. si quae deprehenderentur in codicibus
notae marginales, interlineares, aut scholia, accurate eorum initium et finem exscripsi et, cum editis conspirent
necue, notavi. Eam in rem etiam exemplaria typis descripta consului, ut, num quid novi et inediti codex
suppeditet, interpolatus sit, prologos, praefationes et alia id genus contineat, et quaenam sit textus divisio,
iudicare possem. Maximam in ea re cautionem et diligentiam adhibendam esse duxi scriptis medii aevi histo-
ricis, in quibus notandum videbatur, num liber recentiore continuatione novisque supplementis auctus esset, et
ad quemnam usque annum illa pertinerent. —- Denique, quis adhuc sit uniuscuiusque codicis usus factus, a
quonam viro docto examinatus sit, et ubi eius censura legatur, quantum potui indicavi. — Praeterea quae-
cumque mihi de fatis singulorum codicum innotuerunt, v. c. in quibus illi bibliothecis olim asservati fuerint,
cum lectoribus connuunicavi.“ — Apparet igitur, me hanc fere viam sequutum esse, quam Ebertus [Zur
Handsclzriftenknude‚ pag. 200. sqq.] in catalogo MSS. conficiendo ineundam esse censuit. - Caeterum quod
censor primi fasciculi huius libri [in Ephemeridibus Halensibus, 1338. num. 93. pag. 139] optavit, ut de historia
Codd. nostrorum et quanti a maioribus nostris emti fuerint, in hac ipsa praefatione exponeretur, id equidem
vehementer doleo fieri uon potuisse. Nam quae de huiusmodi rebus exposita suut a Goelefroe'do Christiano
Goetzm, {in programmate, quo bibliothecam nostram bonae menti dedicandam alque aperiendam fore indixit,
Lips. 1711. 40 pagg. 4.] ea suo loco ipsi codicum descriptioni interserenda curavi. Praeter Goetzlum autem
nullus fere mihi earum rerum auctor fuit. Nam in bibliotheca nostra non exstant commentaria, quorum ope
de fatis singulorum codicum et qua ratione quibusve conditionibus olim acquisiti fuerint, lectores certiores facere
possemus. Exstat quidem libellus, qui [ut verbis utar in priori eius operculo conspicuis] dicatus est aeternae
memoriae istorum, qni acl bibliothecam ampliss-dmi Senatus Lipsiensis aagendam ornandamue aliquid contulerunt.
Ex illo quaecumque meum in usum convertere poteram, diligenter converti. Sed quae ibi leguntur, curn
admodam manca sunt, tum recentiora tempora non tangunt. [taque nihil mihi reliquum erat, quam libros
typis descriptos, qui de illis litteris agunt, ad quas singuli codices pertinent, examinare et videre, num quid
illi suppeditarent. In quo labore molestissimo quantum temporis incassum saepe contriverim, id vero non est
quod multis verbis exponam. Caeterum infra de possessoribus ct donatoribus codicum [certe occidentalium,
nam de orientalibus paucissima tantum habeo dicere,] ea, quae in notitiam meam venerunt, tamquam in tabula
cum lectoribus communicabo.

ln tabulis lithographicis ad calcem libri adiectis non tantum specimina codicum proposita sunt, sed etiam
signa fabricarum, ubi charta facta est, ex iis codicibus saec. (xlv. et) XV. depromta, qui anno signati'sunt.
Nec enim, quum semel codices nostros perlustrarem, praetermittemlam censui occasionem, certe paucula quae-
dam symbola ad antiquiorem historiam fabricationis chartae augendam colligendi. Nec dubitavi illa signa cum
lectoribus communicare, quamquam ea, quae ex codicibus anuo signatis depromta sunt, modo ad saeculum
millesimum quintum pertinent; persuasum euim mihi fuit, huiusmodi etiam minoris pretii symbola ab harum
litterarum amatoribus sperni nec solere nec debere. Exhibita autem sunt haec signa in tabula lithographica
IX. chronologico ordine disposita. Sed quum imminuta ibi habeantur [spatio enim parcendum erat]‚ hoc loco,

quae vera sit corum magnitudo, exponendum censeo, additis etiam iis, quae pauca de rationibus eorum habeo
dicere.

q—›ae-——-

